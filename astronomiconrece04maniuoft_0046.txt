22 Μ. MANILII

165 ille tenax animi nullosque effusus in usus
attribuit uarios quaestus artemque lucrorum :
merce peregrina fortunam ferre per urbes
et grauia annonae speculantem incendia uentis
credere opes orbisque orbi bona uendere posse

170 totque per ignotas commercia iungere terras
atque alio sub sole nouas exquirere praedas
et rerum pretio subitos componere census.
ignaua et, celeris optando sortibus annos,

reflectit, dies usque ad solstitium auctos minuere incipit, quod ob Pingraei errorem
dicendum est 165 tenax, περιεκτικὸσ, σκνιφὸσ, φειδωλόσ glossaria. animi
autem non obiecti genetiuus est, qui adiectiua in -ax exeuntia comitari solet,
uelut Ouid. met. VII 656 sq. parcum qenus est patiensque laborum Ι quaesitique
tenax, sed sic ponitur ut Verg. Aen. D( 685 praeceps animi: recte Huetius ‘id
est animo . . . ut inteqer uitae'. ceterum tenax adiectiuum cancro animali
conuenire manifestum est, cui sunt bina bracchia denticulatis forcipibus, ut ait
Plinius n.h. IX 97 effusus in usus, 111 669 uersura fiquraS, Verg. Aen. XII
204 effundat in undas 167 pecuniam in mercibus peregrinis collocare easque
per urbes circumferre 168 qrauia annonae incendia, rerum caritatem. Quint.
decl. XII 4 etiam, si quid residui erat, ut carius quidam uenderent, ad annonae
incendium suppressum est, Varr. r.r. 111 2 16 colleqiorum cenae, quae nunc in-
numerabiles excandefaciunt annonam macelli . . . colleqia non epulari, quae
(cenae) nunc innumerabiles incendunt annonam, Vell. 11 77 1 populi, quem qrauis
urebat infesto mari annona: eiusdem modi est Suet. Tib. 34 Corinthiorum
uasorum pretia in immensum exarsisse. haec igitur incendia speculantur
σιτομεταβόλοι siue dardanarii, Anglice ‘regraters’‚ de quibus leianus dig.
XLVI] 11 6 annonam adtemptare et uexare uel maxime dardanarii solent. . .
debebis custodire, ne dardanarii ullius mercis sint, ne aut ab his qui coemptas
merces supprimunt, aut a locupletioribus qui fructus suos aequis pretiis uendere
nollent, dum minus uberes prouentus exspectant, annona oneretur : adde Cat. de
agr. 3 2 caritatem expectare, Cic. de dom. 18 cum ad causam caritatis accederet
iste speculator communium miseriarum 169 opes GL, opus M qui orbique
orbis reposuit atque adeo Iacobo probauit Bentleius non debuit intactum re-
linquere 1 370 caeli caelum mercede rependit. quod autem et Breiterus et
Wageningenus eam Lipsiensis lectionem esse testantur, hoc eorum fidei specimen
esto ; quorum alter hebeti oculorum acie et ingenii socordia prohibitus est ne
aut hunc aut ullum codicem conferre posset, alter ut hoc ita multis locis falsa
Breiteri testimonia exscribere maluit quam ipsum librum sua causa Groningam
missum inspicere 170 commercia iunqere 11 382, 1v 296, Prisc. perieg. 849
disiunctas yentes docuerunt iunqere mercem 173 ignaua* ( :nau-ig-a), nauigat
libri : uide lib. 1 praef. pp. lvii sq. et octauat in G scriptum pro octaua ΠΙ 680.
nauigare Cancro natum lucri causa sane credibile est (uelut Seneca n.q. Π 38 2
bic diues erit, sed si nauiqauerit), sed id aut ante aut certe non nunc dicendum
erat, ubi a mercatoribus ad feneratores transitur; nam nautici fenoris et
traiecticiae pecuniae, quae iactat Scaliger, nulla in his uersibus significatio est,

sed tantum in uniuersum usurarum. de illo iqnaua ad insequentem uersum

